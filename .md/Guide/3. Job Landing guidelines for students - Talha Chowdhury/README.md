---
## কম্পিউটার সাইন্সে পড়ুয়াদের জন্য প্রজেক্ট ও ক্যারিয়ার গাইডেন্স

প্রশ্নটা হয়তো একটু ঝাপসা ছিল, তবে আমি সম্ভবত বুঝতে পেরেছি কী জানতে চেয়েছ। প্রথমেই টুকটাক কন্টেস্ট করার জন্য সাবাশ! ওই পর্যন্তই বেশিরভাগ যেতে পারে না। তোমার প্রশ্নটাকে আমি দুটি ভাগে ভাগ করছি:

### ১) ছাত্রাবস্থায় রিমোট জব পেতে হলে কী করা উচিত?

এটার দুটি দিক আছে। আমি তোমাকে এই পথে যেতে খুব দৃঢ়ভাবে **মানা করব** এবং কারণগুলোও বলব। কিন্তু যদি তোমার যাওয়াটা একান্তই জরুরি হয় (কারো সমস্যা থাকতেই পারে), আমি বলে দেব কীভাবে যেতে হয়।

#### যদি টাকার প্রয়োজন না হয়:

প্রথমত, এই পথে যাওয়া উচিত নয়, কারণ কাঁচা টাকার মোহ অনেককে ভুল পথে চালিত করে এবং যা আসলে করা দরকার সেই পথ থেকে সরিয়ে নেয়। একটা জিনিস মাথায় রাখবে, এই সব **DSA (Data Structures and Algorithms), Networking, Operating System, System Design, Software Architecture**, ইত্যাদি একটা বয়স পর্যন্তই ভালোভাবে শিখতে পারবে। এরপর শেখার ইচ্ছা হলেও, ব্রেইন সেভাবে সাপোর্ট করবে না। যেমন নিজের বাবা-মাকে নতুন কোনো প্রযুক্তি ব্যবহার করতে দিলে তাদের বুঝতে অনেক সময় লাগে। তাই তোমার বয়সে ফোকাস করা উচিত যত পারো শেখায়, কারণ একটা বয়স পর্যন্তই এটা ভালোভাবে করতে পারবে।

আবার, শর্টটার্মে টাকার পথে যাওয়ার জন্য যেসব প্রযুক্তি শেখা লাগে, সেগুলো আসল সফটওয়্যার ইঞ্জিনিয়ারিং জবের জন্য গ্র্যাজুয়েশনের পর যা লাগবে তার থেকে খুবই ভিন্ন। তাই ভিন্ন প্রযুক্তিগুলো শিখতে গিয়ে আসলে কয়েকটা ফিল্ডই এক্সপ্লোর করা হয়, কিন্তু কোনোটাতেই দক্ষ হওয়া হয়ে ওঠে না।

আরও অনেক কারণ আছে এরকম পথে না যাওয়ার। তবে সারমর্ম হল, যদি টাকার প্রয়োজন একদমই ইমার্জেন্সি না হয়ে থাকে, তাহলে আর্নিংয়ের চিন্তা বাদ দিয়ে যে পথে আছো ওখানেই থাকো আর দ্বিতীয় স্টেপ ফলো করো।

#### যদি টাকা লাগে:

রিমোট জব খোঁজা যায় কয়েকভাবে। স্টার্টআপগুলোতেই বেশি রিমোট এমপ্লয়ি হায়ার করে ছাত্রাবস্থায়। তাই স্টার্টআপে কাজ খোঁজা একটা ভালো স্টেপ। এরপর কিছু সাইট আছে যেখানে রিমোট জব লিস্টিং পাওয়া যায়। এরকম ৬৫টা সাইটের লিস্টিং পাওয়া যাবে এই লিংকে:

[https://www.linkedin.com/pulse/nicholascmartin_techjob-remote-job-boards-for-all-developer-jobs-nicholas-martin-phd%F0%9F%A7%91%F0%9F%92%BB/](https://www.linkedin.com/pulse/nicholascmartin_techjob-remote-job-boards-for-all-developer-jobs-nicholas-martin-phd%F0%9F%A7%91%F0%9F%92%BB/)

এটা শুধু বললাম জব কোথায় পাওয়া যায়। এছাড়া জব পাওয়ার জন্য আগে কী কী করতে হবে, সেগুলো স্টেপ বাই স্টেপ আমার প্রোফাইলে আছে।

---

### ২) ভবিষ্যতে জব পাওয়ার জন্য কী কী স্কিল তৈরি করতে হবে:

**স্টেপ ১)** একটা প্রোগ্রামিং ল্যাঙ্গুয়েজ শেখা (বাংলাদেশের প্রেক্ষিতে **C++** শিখলে ভালো হয়)।
**স্টেপ ২)** ১০০০ খানিক প্রবলেম সলভ করা (বছরে ২৫০ টার মতো, ৪ বছরে ১০০০)। প্রবলেম কোথায় পাবা? **Leetcode** অথবা **Hackerrank** অথবা **Codeforces**।
**স্টেপ ৩)** নিয়মিত অনলাইন কন্টেস্টে অংশ নেওয়া এবং সময় আসলে **ICPC Regional**-এ অংশ নেওয়া।
**স্টেপ ৪)** এমন বড় ভাই/বোনদের সাথে **নেটওয়ার্কিং** করা যারা তোমাকে রেফার করতে পারবে।
**স্টেপ ৫)** এর মধ্যে যদি কখনো সময় হয়, ভালো কোনো প্রজেক্ট করা অথবা **Open Source** কিছুতে কন্ট্রিবিউট করা।
**স্টেপ ৬)** যখন সময় আসবে, **অ্যাপ্লাই করা**।
**স্টেপ ৭)** যা যা শিখলে এই পুরো জার্নিতে, অনলাইনে কোথাও **লেখালেখি** স্টার্ট করা, **লিংকডইন** আর কমিউনিটিতে সে লেখাগুলো শেয়ার করা।

### যে ভুলগুলো এড়িয়ে চলবে:

১. **প্রবলেম সলভ করার ক্ষেত্রে এক নম্বর ভুল হল একই ডিফিকাল্টির প্রবলেম বার বার সলভ করা।** প্রবলেমের কঠিনতা যদি না বাড়াও, স্কিলও বাড়বে না। এটা অনেকটা জিমে এক্সারসাইজ করার মতো—বডির মাসল বাড়াতে হলে যেটা করে তাকে বলে **Progressive Overload**। এর মানে হলো যদি শক্তি বাড়াতে চাও, তাহলে নিজের শক্তির বেশি শক্তি লাগে এরকম কিছু চেষ্টা করতে হবে। ব্রেইনের ক্ষেত্রেও তাই।

২. **প্রবলেম সলভিংয়ের দ্বিতীয় সব থেকে বড় ভুল হলো যে কনসেপ্ট না জেনে এক প্রবলেম নিয়ে অযথা সময় নষ্ট করা।** এর জন্য আমার পরামর্শ, প্রথম ২০০ প্রবলেম সলভ করার ট্রাই করার কোনো দরকার নেই। ডাইরেক্ট সল্যুশনে চলে যাবে, বেস্ট সল্যুশন খুঁজে বের করে সেটা গভীরভাবে স্টাডি করবে, নোট নেবে। এরপর একটু ব্রেক নিয়ে ঐ প্রবলেমে গিয়ে সল্যুশন না দেখে নিজে নিজে সলভ করার ট্রাই করবে।

৩. **সব থেকে বড় ভুল হলো অন্য পথে চলে যাওয়া।** এই পথ সাধনার পথ, এর মাঝখানে অনেক লোভনীয় দিক থেকে খোঁচা আসবে, টাকা আসবে, এগুলোর সব চোখ বন্ধ করে এড়িয়ে চলতে হবে। তোমার লক্ষ্য লং টার্ম, শর্ট টার্ম না।

৪. **Resume ঠিকঠাক না বানানো, LinkedIn প্রোফাইল ঠিকঠাক না থাকা, ইন্টারভিউয়ের প্র্যাকটিস না করা।** এগুলোর জন্য সব আলাদা প্রিপারেশন লাগে। এর জন্য একটা বই-ই এনাফ। এটার নাম হল **Cracking the Coding Interview**। নীলক্ষেত গিয়ে এটা কিনে নিয়ে আসবে।

৫. **কমিউনিটিতে কন্ট্রিবিউট না করা।** তোমার নেটওয়ার্কের সব থেকে বড় অংশ এই কন্ট্রিবিউশন থেকেই আসবে।

এগুলোর প্রত্যেক স্টেপের উপর বিস্তারিত রিসোর্স আমার প্রোফাইলের পিন পোস্টে আছে, দেখতে পারো।

# Comments

Muaz Bin Anis
day 2 to trying
1y
Reply
Muaz Bin Anis
success. Guys, it only takes 2 days.